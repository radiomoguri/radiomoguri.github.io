---
layout: post
title: Hajime Tabata lascia Square Enix
immagine: https://assets.rpgsite.net/images/images/000/071/574/article/hajime-tabata-1.jpg
summary: Tabata, il director di Final Fantasy XV, lascia la società di Nomura & Co
author: xab
categories: [Final Fantasy]
---

Designato come _"uomo della provvidenza"_ per portare a casa il controverso, problematico sviluppo di **Final Fantasy XV** (ex Final Fantasy Versus XIII), il game director dall'Iwate-ken sembrava avere tutti i connotati del leader del nuovo corso della serie, in tandem con il veterano **Tetsuya Nomura** a lavoro su Dissidia, Kingdom Hearts III e il remake di Final Fantasy VII.

## Il messaggio di Tabata

Ciao, qui è Tabata.

Sono passati quasi due anni dall'uscita di FFXV. Onestamente, credo che se siamo stati in grado di arrivare così lontano è stato grazie a tutti voi fan più leali.

Vi ringrazio dal profondo del mio cuore.

Oggi, ho un annuncio personale da fare a tutti voi.

Io, Hajime Tabata, ho rassegnato le mie dimissioni da Luminous Productions e Square Enix Group il 31 Ottobre 2018.

Ho potuto accumulare moltissima esperienza durante il mio periodo alla Square Enix. Ciascun titolo a cui ho collaborato significa molto per me. Tuttavia, FFXV spicca in quel gruppo essendo stato un progetto speciale per me, dove ho dedicato tutto me stesso.

Per questo, ho deciso di cogliere quest'opportunità per annunciare ufficialmente a tutti i fan che hanno supportato il titolo in giro per il mondo il mio addio a FFXV.

Riguardo i miei propositi per il futuro, ho un progetto che vorrei concretizzare come la mia prossima sfida dopo FFXV. Per questo motivo, ho deciso di lasciare la mia posizione corrente e creare la mia attività in proprio per raggiungere il mio obbiettivo.

Con la produzione di Episode Ardyn in proseguimento e la Luminous Productions a lavoro su nuovi progetti, ho pensato fosse tempo di passare il testimone alla prossima generazione di talentuosi colleghi credendo che faranno cose incredibili.

Da oggi in poi, tiferò e supporterò Square Enix e Luminous Productions assieme a voi fan.

Vorrei ringraziare tutti quelli che continuano a supportare FFXV e quelli che hanno anche supportato me personalmente.

<footer class="blockquote-footer">Hajime Tabata</footer>

([fonte](https://www.rpgsite.net/news/7951-final-fantasy-xv-director-hajime-tabata-has-left-square-enix))

## La benedizione di Sakaguchi

![sakaguchi](https://www.xabacadabra.com/images/intervista-sakaguchi.jpg)

Curiosamente, buona parte del discorso di Tabata ricorda le parole dello storico creatore di Final Fantasy **Hironobu Sakaguchi** spese nei suoi riguardi:

Ho cenato con Tabata-san 1 qualcosa come tre volte. Voleva un’intervista come questa, per parlare della creazione di Final Fantasy, non essendo presente a suo tempo. Quindi, avendo ereditato il testimone della serie, si chiedeva con chi fosse meglio parlare della genesi della stessa ed è arrivato a me. Abbiamo cenato parecchie volte e parlando con lui, gli ho detto che mi piaceva il suo modo di ragionare. Stava facendo del suo meglio per rendere Final Fantasy XV qualcosa d’impatto. Alla fine di una di queste cene, mi ha chiesto se sarei potuto salire su un palco e dire alla gente che il suo team era all’altezza del compito. Pensava che la cosa avrebbe potuto galvanizzare il suo team di sviluppo.

Personalmente, come creatore, preferirei che gli sviluppatori concentrassero le loro energie nel creare qualcosa di nuovo. Per esempio con Final Fantasy XV Tabata ha creato una storia, dei personaggi ed un mondo interamente nuovi. Penso sia grandioso.

([fonte](https://www.xabacadabra.com/2017/intervista-hironobu-sakaguchi/))

## La cancellazione di The Dawn of the Future

![final-fantasy-xv](https://finalfantasyxv.square-enix-games.com/public/img/media/altissia_03.jpg)

**Akio Ofuji** (marketing producer di FFXV) ha annunciato la cancellazione del grosso dei DLC previsiti per Final Fantasy XV, quindi non sarebbe strano supporre qualche collegamento con le dimissioni di Tabata.

Il tutto avviene poco dopo la notizia del **pessimo bilancio semestrale di Square Enix**, come riportato dall'ottimo [Omnia Crystallis](omniacrystallis.com):

<iframe src="https://www.facebook.com/plugins/post.php?href=https%3A%2F%2Fwww.facebook.com%2Fomniacrystallis%2Fposts%2F10157126522142125&width=500" width="500" height="293" style="border:none;overflow:hidden" scrolling="no" frameborder="0" allowTransparency="true" allow="encrypted-media"></iframe>

## Considerazioni & Speculazioni

![cidney-ffxv](https://pa1.narvii.com/6371/931f0b4736251e9eecaf324d4fdca02ba50afe7e_00.gif)

Qui non ci occupiamo di news e non abbiamo intenzione di cambiare linea, ma il tema è interessante poiché **cruciale per il destino della serie Final Fantasy**:

![kingdom-hearts](https://www.nerdgate.it/wp-content/uploads/2018/11/kingdom-hearts-iii-principal_2-1620x800.jpg)

La Square Enix ora come ora certamente **aspetta le uova d'oro dalla gallina Kingdom Hearts III** ma successivamente si avvierà verso un sentiero piuttosto incerto, verosimilmente segnato dal **remake di Final Fantasy VII** (che resta a sua volta una grossa incognita) ma pochi elementi "concreti".

![final-fantasy-vii-remake](http://media.comicbook.com/2018/01/final-fantasy-7-remake-cloud-and-wedge-1076631.jpeg)

E dei prossimi **Final Fantasy**?

Che ne sarà?

Quanto dovremmo attendere per un **Final Fantasy XVI** ?

E soprattutto: cosa ci dovremmo aspettare?
